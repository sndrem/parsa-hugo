+++
categories = ["Norge"]
date = 2019-07-14T22:00:00Z
description = "Mandag 15. juli til fredag 19. juli dro Synnøve, Helge, Terje og jeg på seilbåttur nedover Oslofjorden mot Oscarsborg."
image = "/v1585594950/meraki/seilbatferie_drobak-53_z42ufn.jpg"
tags = ["ferie"]
title = "Seilbåtferie til Oscarsborg sommeren 2019"
type = "post"

+++
Mandag 15. juli dro Synnøve, Helge og jeg ut til Hovedøya utenfor Oslo sentrum for å møte Terje (faren til Synnøve og Helge). Der ute ligger båten Victoria som vi skulle på tur med de neste dagene. Turen var planlagt nedover Oslofjorden mot Oscarsborg som ligger rett utenfor Drøbak. Vi sov i båten på Hovedøya fra mandag til tirsdag og dro videre tirsdag morgen etter frokost. Mandag kveld var det et voldsomt lyn og tordenvær med påfølgende regnbyger.

![](https://res.cloudinary.com/meraki-images/image/upload/w_650,q_auto,f_auto/v1585681342/meraki/seilbatferie_drobak-1_bhlahv.jpg)

Tirsdag morgen spiste vi frokost og gjorde båten klar for tur, før vi dro ut rundt. kl. 12. Det var nordavind, men sol og relativt varmt. Vi gikk i rolige 5 knop ut mot Borøya hvor vi ankret opp for å bade og spise litt lunsj. Fra Borøya gikk vi videre nedover til en liten øy med navn Hjelp.

![](https://res.cloudinary.com/meraki-images/image/upload/w_650,q_auto,f_auto/v1585681362/meraki/seilbatferie_drobak-2_u9drtr.jpg)![](https://res.cloudinary.com/meraki-images/image/upload/w_650,q_auto,f_auto/v1585681370/meraki/seilbatferie_drobak-4_oayxi4.jpg)

Ved Hjelp ankret vi opp for kvelden. Synnøve og jeg tok jollen inn til Sætre for å handle litt brød og pålegg. Neste morgen ble det egg og bacon til frokost og et friskt morgenbad.

![](https://res.cloudinary.com/meraki-images/image/upload/w_650,q_auto,f_auto/v1585681390/meraki/seilbatferie_drobak-14_d84zew.jpg)

Fra Hjelp dro vi videre til Oscarsborg. Det er bare en liten halvtime fra Hjelp til Oscarsborg, men vi valgte å dra relativt tidlig for å være sikret en plass i gjestehavnen. Det blåste friskt når vi kom fram, men det gikk relativt smertefritt å fortøye båten i en velfylt gjestehavn.

![](https://res.cloudinary.com/meraki-images/image/upload/w_650,q_auto,f_auto/v1585681400/meraki/seilbatferie_drobak-16_pxlebr.jpg)![](https://res.cloudinary.com/meraki-images/image/upload/w_650,q_auto,f_auto/v1585681405/meraki/seilbatferie_drobak-17_kidjii.jpg)![](https://res.cloudinary.com/meraki-images/image/upload/w_650,q_auto,f_auto/v1585681441/meraki/seilbatferie_drobak-24_idax8x.jpg)![](https://res.cloudinary.com/meraki-images/image/upload/w_650,q_auto,f_auto/v1585681410/meraki/seilbatferie_drobak-18_pfmt0x.jpg)

![](https://res.cloudinary.com/meraki-images/image/upload/w_650,q_auto,f_auto/v1585681452/meraki/seilbatferie_drobak-25_fieynt.jpg)

På Oscarsborg tok vi oss en runde rundt på øyen, slappet av og leste før vi dro for å spise middag på den lokale restauranten på kvelden. Det ble pizza på alle mann før vi la oss for kvelden.

![](https://res.cloudinary.com/meraki-images/image/upload/w_650,q_auto,f_auto/v1585681461/meraki/seilbatferie_drobak-27_s3tfnu.jpg)

Neste morgen sov vi lenge, spiste frokost og slappet av før vi skulle være med på guidet tur rundt på øyen. Helge og jeg tok en rask fisketur på nordsiden av øyen. Det resulterte i 0 fisk og en mistet sluk.

![](https://res.cloudinary.com/meraki-images/image/upload/w_650,q_auto,f_auto/v1585681480/meraki/seilbatferie_drobak-36_vc0i4a.jpg)![](https://res.cloudinary.com/meraki-images/image/upload/w_650,q_auto,f_auto/v1585681486/meraki/seilbatferie_drobak-37_cpvjnd.jpg)![](https://res.cloudinary.com/meraki-images/image/upload/w_650,q_auto,f_auto/v1585681491/meraki/seilbatferie_drobak-40_awfti2.jpg)

Kl. halv to var det tid for guidet tur. Vi fikk høre om opphavet til festningsverket, hvem som var arkitekten bak, hvordan festningen har stått seg gjennom årene og hvordan Oscarsborg var kritisk i det som skjedde 9. april 1940 når tyskerne var på vei inn Oslofjorden for å ta over Oslo.

Etter den guidete turen spiste vi lunsj på samme restaurant som kvelden før, før vi kastet fortøyningen og dro tilbake til Hjelp for å ankre opp der.

Neste morgen på Hjelp var det begynt å regne, så Helge og jeg tok jollen inn til Sætre for å kjøpe frokost, før vi begynte på hjemturen.

![](https://res.cloudinary.com/meraki-images/image/upload/w_650,q_auto,f_auto/v1585681502/meraki/seilbatferie_drobak-49_jf3tgm.jpg)

Alt i alt var det en veldig fin tur med mye godt vær, fine badetemperatur og god stemning.

[Se flere bilder fra turen her](https://www.flickr.com/photos/136910559@N03/albums/72157709780819471)