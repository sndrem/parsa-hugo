+++
categories = ["Hjemmekontor"]
date = 2020-04-04T22:00:00Z
description = "Hjemmekontor uke 3 - Vi lager surdeigsstarter og begynner med oppussing"
image = "/v1586083740/meraki/Bilde_01.04.2020_15_33_58_onvhue.jpg"
tags = ["corona", " hjemmekontor", " pandemi", " virus"]
title = "Hjemmekontor - Uke 3"
type = ""

+++
Tredje uken med hjemmekontor har flydd avgårde. På jobben går det i det samme for både Synnøve og meg. Synnøve må svare småbedrifter på hvorfor de fortsatt holder oppe som vanlig, mens jeg fortsetter på omskriving av en eldre kodebase hos SVV. 

Etter jobb har vi denne uken grillet flere ganger på terrassen, og jeg har endelig fått tynne nok hengekøyetau til å kunne henge opp hengekøyen på terrassen. Det er lite som slår en time i hengekøyen etter jobb.

På fredagen fikk jeg tilsendt en liten påskeoppmerksomhet fra Bekk, med Kvikk Lunsj, blomsterfrø og Yatzy

![](https://res.cloudinary.com/meraki-images/image/upload/v1586084256/meraki/Bilde_03.04.2020_15_42_25_gj8fec.jpg)

Og senere på dagen kom det en pakke fra Clas Ohlson med konserveringsglass til mitt surdeigsstarter-prosjekt og bildeklemmer til Synnøve sin fotovegg

![](https://res.cloudinary.com/meraki-images/image/upload/v1586084301/meraki/IMG_1499_mlj3ga.jpg)

![](https://res.cloudinary.com/meraki-images/image/upload/v1586084192/meraki/DA91E80A-82EB-49C0-A140-87B4C989496B_p9neqf.jpg)

Vi får se om det blir ferskt surdeigsbrød til påskefrokosten i neste uke.

Siden vi ikke drar til Bergen denne påsken har vi bestemt oss for å pusse opp gjesterommet med litt nye farger. Vi skal blant annet fjerne tapet, sparkle, og male. Første steg fikk vi begynt på denne helgen, og ved hjelp av Synnøves steamer forsvant tapeten i løpet av et par timer.

Når fridagene i påsken kommer skal vi fortsette med maling.