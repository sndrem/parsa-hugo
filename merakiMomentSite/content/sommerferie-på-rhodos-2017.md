+++
categories = ["Utenlands"]
date = 2017-07-23T22:00:00Z
description = "To ukers sommerferie på Rhodos i 2017."
image = "/v1585587661/meraki/36280789302_c1506cdebe_o_nn2n3m.jpg"
tags = ["ferie"]
title = "Sommerferie på Rhodos 2017"
type = "post"

+++
Fra 24. juli til 7. august 2017 dro Synnøve og jeg tilbake til Rhodos og Esperos Village. Plassen og hotellet vi bodde på i fjor rundt samme tid. Vi valgte å dra tilbake fordi vi likte oss såpass godt på øyen. Lange later dager på stranden, god mat om kveldene og behagelige temperaturer. Siden i fjor har hotellet fått en oppgradering på rommene. De har nå flere rom med eget lite basseng rett utenfor, samt to forskjellige frokoster å velge i. Vi gikk for rom uten basseng, men bedre frokost. Et godt valg syns vi. Rommet vi fikk i år var helt nyoppusset og bare 2 måneder gammelt.

![](https://res.cloudinary.com/meraki-images/image/upload/v1585683202/meraki/Rhodos2017-10_s4goxg.jpg)![](https://res.cloudinary.com/meraki-images/image/upload/v1585683216/meraki/Rhodos2017-12_kgqeme.jpg)![](https://res.cloudinary.com/meraki-images/image/upload/v1585683220/meraki/Rhodos2017-15_zoysvi.jpg)

De første dagene lå vi langstrakte på stranden og tok til oss alt vi kunne av solstråler. Med tidenes verste sommer i Bergen på evigheter var det helt nødvendig at vi fikk opp lagrene med D-vitamin. Vannet i Rhodos holdt deilige 25-30 grader og var helt perfekt for å kjøle seg ned i.

Etter en liten uke med strand og basseng leide vi i år også en Mini Cooper. Denne var 2 måneder gammel og perfekt for oss to. Vi leide bil for tre dager denne gangen, i motsetning til en dag i fjor. I år kjørte vi først nedover til Lindos, men istedenfor å snu fortsatte vi helt ned til den sørlige enden av øyen og Prasonisi. Her møtes Egeerhavet og middelhavet. Det skaper gode forhold for vindsurfere og kitere. Vinden var dessverre i sterkeste laget for at Synnøve eller jeg tok sjansen på å teste ut vindsurfing.

![](https://res.cloudinary.com/meraki-images/image/upload/v1585683262/meraki/Rhodos2017-100_szmd1f.jpg)![](https://res.cloudinary.com/meraki-images/image/upload/v1585683278/meraki/Rhodos2017-16_yiwdvd.jpg)![](https://res.cloudinary.com/meraki-images/image/upload/v1585683282/meraki/Rhodos2017-17_bkclys.jpg)![](https://res.cloudinary.com/meraki-images/image/upload/v1585683288/meraki/Rhodos2017-26_zgrafg.jpg)![](https://res.cloudinary.com/meraki-images/image/upload/v1585683304/meraki/Rhodos2017-48_xspdjk.jpg)![](https://res.cloudinary.com/meraki-images/image/upload/v1585683310/meraki/Rhodos2017-51_ipz5pc.jpg)

Etter et kjapt bad og en is på Prasonisi kjørte vi nordover igjen, mot Pefko. Her hadde Synnøve lest på en norsk blogg at de hadde en restaurant vi bare måtte teste ut. Coralis var navnet på restauranten og den lå bokstavelig talt rett ved hovedveien. Parkering rett utenfor gjorde det lett for oss å stoppe for middag. Vi bestilte en mixed grill og Coralis skuffet ikke. Saftig og godt kjøtt ble servert sammen med ris, tzatiziki og pitabrød.

![](https://res.cloudinary.com/meraki-images/image/upload/v1585683391/meraki/Rhodos2017_mobilbilder-98_ogelk7.jpg)

Etter middag kjørte vi mot Faliraki igjen, men det var fortsatt noen timer til solen gikk ned så vi bestemte oss for å kjøre innom Agathi beach. Agathi er en av to strender langs østkysten som har skikkelige fin sand. De fleste andre strendene varierer mellom ulike størrelse på rullestein til mer steinete strender.

Dag to med bil dro vi innover i landet. Første stopp var Butterfly Valley. En lengre dal med tusenvis av sommerfugler. Litt skuffende, siden det kun var en type sommerfugl, men det var allikevel et fint avbrekk fra stranden. Resten av dagen ble brukt til å kjøre rundt i innlandet og over på vestkysten av øyen.

![](https://res.cloudinary.com/meraki-images/image/upload/v1585683423/meraki/Rhodos2017-65_k2oooa.jpg)![](https://res.cloudinary.com/meraki-images/image/upload/v1585683429/meraki/Rhodos2017-67_z2dnw7.jpg)

Et litt spesielt sted vi kjørte innom etter Butterfly Valley var en forlatt liten landsby som ble brukt for å huse skogsarbeidere fra Italia rett før og delvis under 2. verdenskrig.

![](https://res.cloudinary.com/meraki-images/image/upload/v1585683442/meraki/Rhodos2017-79_j3sga6.jpg)![](https://res.cloudinary.com/meraki-images/image/upload/v1585683447/meraki/Rhodos2017-83_pdbyio.jpg)

Vi fikk også besøk av en liten hund

![](https://res.cloudinary.com/meraki-images/image/upload/v1585683457/meraki/Rhodos2017-92_fkxvac.jpg)

Etter at vi var ferdig med lån av bil brukte vi de siste dagene på stranden, inne i Rhodos sentrum og ved bassenget.

![](https://res.cloudinary.com/meraki-images/image/upload/v1585683484/meraki/Rhodos2017-148_o5dpl0.jpg)![](https://res.cloudinary.com/meraki-images/image/upload/v1585683489/meraki/Rhodos2017-151_z8ayzb.jpg)

[Alle bildene kan du se her](https://www.flickr.com/photos/136910559@N03/albums/72157687258722686)