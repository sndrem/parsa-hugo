+++
categories = ["Utenlands"]
date = 2019-06-22T22:00:00Z
description = "8. juni til 19. juni dro Synnøve og jeg på ferie til Rovinj, Kroatia."
image = "/v1585593165/meraki/48113041862_291f2e4b13_o_iu95pl.jpg"
tags = ["ferie"]
title = "Kroatia sommeren 2019"
type = "post"

+++
Fra 8. juni til 19. juni dro Synnøve og jeg på ferie til Rovinj, Kroatia.

Rovinj ligger ca. 40 minutter kjøring fra Pula hvor vi flydde til. Både Pula og Rovinj ligger i fylket Istria som er det vestligste fylket i Kroatia. Fra Rovinj er det ca. 2,45 time med hurtigbåt til Venezia.

Vi hadde ikke så mange planer for denne ferien. Synnøve var akkurat ferdig med bachelorgraden sin så mange av dagene ble tilbrakt ved sjøen eller ved hotellets basseng. "Strendene" i Kroatia er typisk rullestein og det er lurt med et par slipperser som man kan bruke når man bader.

Fra hotellet og inn til sentrum var det ca. 15 minutter å gå langs en ny og fin strandpromenade som strakk seg fra hotellet, forbi flere av Maistras hoteller og helt inn til sentrum.

Allerede etter 5 minutter gange begynte de fleste restaurantene å dukke opp, så her kunne vi velge om vi ville gå hele veien inn eller bare spise på noen av de første restaurantene langs promenaden.

Restaurantene i Rovinj hadde et godt utvalg av mat. Rovinj har tidligere vært under italiensk herredømme, og det ble reflektert i maten som hadde et italiensk preg på seg. Vi spiste blant annet en av de bedre pizzaene vi noen gang har smakt hos Sergios i Rovinj.

[Trykk her for flere bilder](https://www.flickr.com/photos/136910559@N03/albums/72157709213573111)