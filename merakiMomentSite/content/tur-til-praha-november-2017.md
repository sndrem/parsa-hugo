+++
categories = ["Utenlands"]
date = 2017-11-09T23:00:00Z
description = "November 2017 dro Synnøve og jeg til Praha for å feire bursdagen hennes."
image = "/v1585595019/meraki/praha_2017-50_fvzf7x.jpg"
tags = ["ferie"]
title = "Tur til Praha november 2017"
type = "post"

+++
Fredag 10. november dro Synnøve og jeg til Praha for en liten ferie, og for å feire bursdagen hennes. Vi fløy tidlig fra Flesland ved ankomst i Praha ble vi hentet av en sjåfør fra hotellet. Vi dro direkte til hotellet, men kunne ikke sjekke inn før senere på dagen. Dermed dro vi over gaten til et stort kjøpesenter for å spise.

![](https://res.cloudinary.com/meraki-images/image/upload/w_650,q_auto,f_auto/v1585680338/meraki/praha_2017-5_zmhtxs.jpg)

Etter mat og litt vindusshopping kunne vi sjekke inn. Vi sovnet på hotellet, og når vi våknet dro vi ut igjen for å spise mer. Altså mye mat denne dagen.

![](https://res.cloudinary.com/meraki-images/image/upload/w_650,q_auto,f_auto/v1585680246/meraki/praha_2017-186_xd3mmh.jpg)

Neste morgen spiste vi en god frokost, før vi planla å kjøpe billetter med en turistfelle av en buss i form av Hop On - Hop Off. Vi ble lovet gull og grønne skoger, og vi dro først opp til slottet i Praha, med påfølgende guidet tur. Guiden hadde derimot havnet på sykehus, noe Synnøve mente var den sykeste løgnen hun noengang hadde hørt. Vi dro dermed på guidet tur på egenhånd, før vi trasket ned igjen mot sentrum.

![](https://res.cloudinary.com/meraki-images/image/upload/w_650,q_auto,f_auto/v1585680247/meraki/praha_2017-35_fxwbum.jpg)![](https://res.cloudinary.com/meraki-images/image/upload/w_650,q_auto,f_auto/v1585680860/meraki/praha_2017-39_bgyxce.jpg)

![](https://res.cloudinary.com/meraki-images/image/upload/w_650,q_auto,f_auto/v1585680874/meraki/praha_2017-45_uqzb7j.jpg)

På vei mot sentrum gikk vi nedom elven og så på en hel flokk med svaner. Synnøve var skeptisk og ble sittende på en benk et stykke unna.

![](https://res.cloudinary.com/meraki-images/image/upload/w_650,q_auto,f_auto/v1585680248/meraki/praha_2017-55_f1tsvp.jpg)

![](https://res.cloudinary.com/meraki-images/image/upload/w_650,q_auto,f_auto/v1585595019/meraki/praha_2017-50_fvzf7x.jpg)

![](https://res.cloudinary.com/meraki-images/image/upload/w_650,q_auto,f_auto/v1585680892/meraki/praha_2017-67_pgdofl.jpg)

![](https://res.cloudinary.com/meraki-images/image/upload/w_650,q_auto,f_auto/v1585680248/meraki/praha_2017-61_l4rbdi.jpg)

Fra svanene gikk vi bortover til Carlsbroen, krysset den og dro tilbake på hotellet. Her var det ekstremt mye turister når vi krysset, men jeg (Sindre) dro tilbake tidlig på morgenen mandagen, og da hadde jeg hele broen for meg selv.

![](https://res.cloudinary.com/meraki-images/image/upload/w_650,q_auto,f_auto/v1585680250/meraki/praha_2017-127_qnpgam.jpg)

Senere på kvelden dro vi på et Outlet i utkanten av Praha. Vi fikk shoppet litt før vi returnerte til hotellet. Middagen spiste vi på en lokal restaurant rett ved hotellet.

På søndagen hadde Synnøve bursdag og etter frokosten kom vi tilbake til hotellrommet som hadde fått roser levert på døren. Vi tok oss en tur til Louis Vuitton-butikken, der Synnøve kjøpte seg en lommebok. Etter litt shopping dro vi mot hotellet, men stoppet på et bakeri for å spise mer bursdagskake.

![](https://res.cloudinary.com/meraki-images/image/upload/w_650,q_auto,f_auto/v1585680249/meraki/praha_2017-107_f8hlrn.jpg)

![](https://res.cloudinary.com/meraki-images/image/upload/w_650,q_auto,f_auto/v1585680249/meraki/praha_2017-105_z9jgwp.jpg)

Etter kakestoppet dro vi til hotellet for en lengre spabehandling og massasje, før vi gjorde oss klar til å spise indisk til kveld.

Mandag morgen sto jeg tidlig opp for å ta bilder av gatene i Praha før alle turistene tok over. Jeg sto opp rundt 06.00, og tok turen fra hotellet og mot Carlsbroen, over broen og til venstre før jeg krysset elven igjen lengre nede.

![](https://res.cloudinary.com/meraki-images/image/upload/w_650,q_auto,f_auto/v1585680249/meraki/praha_2017-124_ydcx5v.jpg)![](https://res.cloudinary.com/meraki-images/image/upload/w_650,q_auto,f_auto/v1585680250/meraki/praha_2017-122_sawmfm.jpg)![](https://res.cloudinary.com/meraki-images/image/upload/w_650,q_auto,f_auto/v1585680250/meraki/praha_2017-141_mc4feq.jpg)

Når jeg kom tilbake til hotellet dro Synnøve og jeg og spiste frokost mens vi planla dagen. Vi bestemte oss for å dra til Prahas svar på Fløibanen. Vi tok trikken til banen og dro så opp til toppen av "fjellet".

![](https://res.cloudinary.com/meraki-images/image/upload/w_650,q_auto,f_auto/v1585680251/meraki/praha_2017-166_ioswil.jpg)![](https://res.cloudinary.com/meraki-images/image/upload/w_650,q_auto,f_auto/v1585681091/meraki/praha_2017-147_lekuz3.jpg)

Etter vår lille topptur dro vi for å spise lunsj på en koselig liten café, før vi dro på shopping. Synnøve fant Zara og jeg fikk kjøpt meg en del nye klær. Etter shoppingen dro vi til en lokal burger-bar for å spise middag/kvelds.

Tirsdagen dro vi direkte til outletet utenfor sentrum for å handle litt julegaver, før vi returnerte til shoppinggaten i Praha. Her shoppet vi oss blakke før vi dro til hotellet. Jeg hadde bestilt thai-massasje for føttene rett bortenfor hotellet, men det viste seg at Synnøve ikke var noen fan...

Onsdagen var det tid for hjemreise. Vi sjekket ut, fikk shoppet litt til før vi ble kjørt til flyplassen av en av hotellets sjåfører.

Og snipp snapp snute, så var Praha-eventyret ute.

[Se flere bilder fra turen her]()