+++
categories = []
date = 2020-11-28T23:00:00Z
description = "2020 har ikke vært som alle andre år"
draft = true
image = ""
tags = ["hjemmekontor", "corona", "pandemi"]
title = "Corona-året 2020"
type = "post"

+++
## Januar

Januar og 2020 startet i Skøyenåsveien med pinnekjøtt, gode venner og masse fyrverkeri. Synnøve og jeg hadde Vilde, William og Miriam på besøk. 

I midten av januar fylte jeg 27 år. Synnøve tok meg med på [https://www.kullt.no/](https://www.kullt.no/ "Kullt") for en bedre middag og neste dag dro vi på The Well for en rolig og avslappende dag med spa. 

## Februar

I februar skulle Alexander og Elverum spille Champions League-kamp mot Kiel i Håkonshallen på Lillehammer. Mamma og Jon hadde fått låne hytten til Trond og Wenche på Sjusjøen et par dager, så jeg tok et par dager fri fra jobb for å ta toget opp og være med de der. Det ble noen veldig fine dager på ski med Amund, mamma og Jon. På kampdagen kom Trond, Wenche, Herman og Hedda opp og vi så kamp og koste oss. Når Amund kom med toget la vi merke til en del oppslag rundt Corona-viruset som vi nå hadde begynt å få mer og mer informasjon om. 

## Mars

12\. mars stengte Norge ned. Corona var kommet med charterfly fra diverse snøsport-destinasjoner og regjeringen besluttet en full nedstengning av samfunnet. Både Synnøve og jeg rigget oss opp for det vi trodde skulle bli noen uker med hjemmekontor. Arbeidsgiver kjørte hjem stoler og ekstra skjermer, og på et blunk ble den normale hverdagen snudd på hodet.

Felles lunsj og butikkturer med kollegaer ble byttet ut med Slack, Teams og digitale møter. 

## April

Påsken ble i år feiret i Oslo. På grunn av en uklar smittesituasjon og en sterk oppfordring om å holde oss hjemme mest mulig bestemte vi oss for å bli i Oslo denne påsken. Synnøve og jeg bestemte at vi skulle pusse opp gjesterommet litt, og vi fikk både fjernet tapet og malt med litt nye friske farger.

Jeg skiftet prosjekt hos Statens vegvesen. Nå skulle jeg bli en del av APV-Arbeidsvarsling. Et prosjekt jeg hadde hørt ymse ting om. Det gikk heldigvis veldig greit å bli en del av arbeidsvarslings-teamet. Med nok av spennende oppgaver å ta tak i fløy ukene avgårde. 

## Mai

Mai kom som alltid, og nå var det blitt lenge siden vi hadde sett familie. Vi besluttet derfor å leie bil i nesten tre uker, og kjøre over fjellet til Bergen for å feire 17. mai og pinse. Vi pakket bilen til randen med ekstra skjermer, datamaskiner, golfsett og telt og dro vestover.

Kate, Synnøves mor hadde ingen anelse om at vi var kommet til Bergen, og 17. mai kjørte vi parade med flagg og nasjonalsang dundrende fra anlegget inn til henne. Det ble en fin overraskelse.

## Juni

Nå har det for alvor blitt varmere i luften, og dagene er lange og fine. Vi har kunne returnere til kontoret og smittetallene i Norge har stabilisert seg. Synnøve har kunne returnere til kontoret et par dager i uken. 

Det er godt å endelig kunne komme tilbake på kontoret og se kollegaer. 

## Juli

Juli og tid for sommerferie. I år ble det norgesferie på grunn av høye smittetall i resten av Europa. Jeg tok toget til Bergen for å hente bilen til farmor og farfar, før Helge og jeg kjørte til Gjendesheim for å gå Besseggen. Det var Helges bursdagsgave fra Synnøve og meg. Vi fikk en veldig fin tur over Besseggen, samt en overnatting på hytten til Kjersti og Jan-Tore i Valdres. 

Etter fjellturen vår var Synnøve klar for å begynne med sin ferie, så vi kjørte til Oslo for å hente henne. Vi ble i Oslo et par dager så Helge fikk tid til å se Terje, og etter et par dager dro vi til Bergen. 

I Bergen ble det golf, deilig mat på Kornelius restaurant, hyttetur med Amund og pappa, og rib-safari i Nordheimssund. 

## August

## September

## Oktober

## November

## Desember