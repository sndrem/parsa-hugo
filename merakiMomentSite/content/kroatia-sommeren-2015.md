+++
categories = ["Utenlands"]
date = 2015-07-24T22:00:00Z
description = "Sommerferie 2015 til Kroatia med Lejla og David"
image = "/v1585502945/meraki/Kroatia2015-48_mfajbt.jpg"
tags = ["ferie", " europa"]
title = "Kroatia sommeren 2015"
type = "post"

+++
Sommeren 2015 dro Synnøve og jeg til Kroatia på ferie. Vi leide en større leilighet i Okrug Gornji sammen med Lejla og David, som er to av Synnøve sine venner fra hun bodde i Oslo. Vi visste ikke helt hva vi forventet når vi landet i Kroatia, men vi ble plukket opp av Lejla og David som hadde hentet ut leiebilen vi skulle ha hele oppholdet. Vi kjørte på fine motorveier hele veien til Okrug. Det tok ca. 1,5 time. Vi var heller ikke sikker på standarden av leiligheten vi skulle bo i, men den overgikk alle forventninger. Det var to bad, tre store soverom, stor stue og kjøkken i ett, samt en større altan. Det eneste vi hadde å trekke på oppholdet var en aircondition som ikke var så veldig velvillig. Heldigvis var utleier på saken og vi fikk også trekt av noen tusenlapper på leien.

![](https://res.cloudinary.com/meraki-images/image/upload/v1585503036/meraki/Kroatia2015-50_nysume.jpg)
![](https://res.cloudinary.com/meraki-images/image/upload/v1585503029/meraki/Kroatia2015-3_optyj9.jpg)
![](https://res.cloudinary.com/meraki-images/image/upload/v1585503024/meraki/Kroatia2015-6_qpiuw9.jpg)
Fem til ti minutters kjøring fra leiligheten ligger Trogir, som er den største byen i nærheten. Trogir er en liten middelalderby som ligger på Unescos verdensarvliste. Byen består for det meste av havn for fritidsbåter, en lang promenade langs sjølinjen og mange små butikker som selger ymse inne i selve middelalderbyen.
![](https://res.cloudinary.com/meraki-images/image/upload/v1585503046/meraki/Kroatia2015-59_xwgvpk.jpg)Når vi ikke lagde middag i leiligheten spiste vi ofte i Trogir inne i en av de koselige smågatene i middelalderbyen.

![](https://res.cloudinary.com/meraki-images/image/upload/v1585503052/meraki/Kroatia2015-65_ndn4pa.jpg)Ca. 40 minutter kjøring fra Trogir kommer man til Split. Her dro vi først på et større shoppingsenter før vi dro ned til byen. Split er regnet som en storby, men man får sjeldent noe følelse av storby. Her er det koselige smågater, større promenader nede ved sjølinjen og masse restauranter og shoppingmuligheter.

![](https://res.cloudinary.com/meraki-images/image/upload/v1585503016/meraki/Kroatia2015-14_nupe4c.jpg)![](https://res.cloudinary.com/meraki-images/image/upload/v1585503003/meraki/Kroatia2015-34_mx3mxm.jpg)[Her kan du se flere bilder fra Kroatia](https://www.flickr.com/photos/136910559@N03/albums/72157681325302002)