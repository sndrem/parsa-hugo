+++
categories = ["Norge"]
date = 2020-07-27T22:00:00Z
description = "I år ble det ingen utenlandstur til sommeren. Istedenfor hadde vi noen fine ferieuker i Bergen, Hardanger og på Besseggen."
image = "/v1595952999/meraki/IMG_0560_r3bcuj.jpg"
tags = ["ferie", " corona", "norgesferie"]
title = "Sommerferie juli 2020"
type = "post"

+++
Årets sommerferie startet 7. juli med tog til Bergen. I Bergen skulle jeg møte Helge og vi skulle låne farmor og farfar sin bil og kjøre til Gjendesheim for å gå den famøse Besseggen. Vi var ganske spente med tanke på været fordi det bare to dager før var sendt ut farevarsel for snø over 800 moh. Vi tok allikevel sjansen på å dra, og heldigvis var værgudene snille med oss for vi fikk en veldig fin dagen vi gikk over Besseggen.

Vi overnattet på Gjendesheim og spiste en deilig tre-retters før vi la oss gode og mette. Neste morgen spiste vi frokost, smurte niste og sjekket ut fra Gjendesheim. Med sekkene pakket med nødvendig niste og ekstra klær dro vi ned til kaien for å ta båt til Memurubu hvor vi så skulle gå tilbake til Gjendesheim. Turen tar mellom 6-9 timer, og vi var tilbake til Gjendesheim og bilen etter litt over 6 timer. Det var en veldig fin tur, med for det meste sol og klart vær. Vi hadde litt sludd og regn den siste 1,5 timen av turen, men alt i alt kunne vi ikke klage.

![](https://res.cloudinary.com/meraki-images/image/upload/w_650,f_auto,q_auto/v1595955371/meraki/IMG_0527_ojybxd.jpg)

![](https://res.cloudinary.com/meraki-images/image/upload/w_650,f_auto,q_auto/v1595955201/meraki/IMG_0528_kjqrlm.jpg)

![](https://res.cloudinary.com/meraki-images/image/upload/w_650,f_auto,q_auto/v1595955199/meraki/IMG_0553_bv9wzh.jpg)

![](https://res.cloudinary.com/meraki-images/image/upload/w_650,f_auto,q_auto/v1595955199/meraki/IMG_0605_pnxizj.jpg)

Fra Gjendesheim var planen å finne et sted å telte, men siden Helge ikke hadde den beste soveposen for kaldere temperaturer og det var meldt ned mot bare 4 plussgrader på natten kjørte vi istedenfor til Fagernes og lånte hytten til Kjersti og Jan Tore for en natt. Der lagde vi oss en bedre frokost neste dag før vi kjørte ned til Oslo for et par dager.

I Oslo var også Amund, og vi fikk to fine dager med Amund, Andrine, Julie og Johan. Først med grilling og spillkveld hos Synnøve og meg, før vi dro til Tusenfryd neste dag. På Tusenfryd var vi derimot ikke så heldig med været. Det bøttet ned fra vi kom til vi dro, men vi var godt kledd og koste oss allikevel.

![](https://res.cloudinary.com/meraki-images/image/upload/w_650,f_auto,q_auto/v1595955202/meraki/1C6EE785-58DC-438B-A98B-7DF9CD47EF5D_zfesba.jpg)

![](https://res.cloudinary.com/meraki-images/image/upload/w_650,f_auto,q_auto/v1595955520/meraki/IMG_0498_ijbdlz.jpg)

Siste dagen i Oslo før vi satte snuten mot Bergen hadde vi Terje på middagsbesøk. Der disket vi opp med [Beef Wellington](https://www.matprat.no/oppskrifter/gjester/oksefilet-wellington/) og sjokoladefondant med vaniljeis til dessert. Det var veldig hyggelig.

Nå hadde Synnøve også begynt på sin ferie, og vi kjørte derfor til Bergen, Helge, Synnøve og jeg. Her hadde vi få konkrete planer for ferien, annet enn en fruktsafari med RIB-båt og en natt på Hotell Sandven i Norheimssund.

I Bergen ble det mye tid til valpekos med Paco mens vi bodde på Ørnefjellet.  
  
![](https://res.cloudinary.com/meraki-images/image/upload/w_650,f_auto,q_auto/v1595956218/meraki/IMG_1513_c4f469.jpg)

Ü![](https://res.cloudinary.com/meraki-images/image/upload/w_650,f_auto,q_auto/v1595956229/meraki/IMG_1542_usiltx.jpg)  
  
En av de første kevldene i Bergen tok i en tur til [Cornelius](https://corneliusrestaurant.no/) sammen med Gina og Helge. Vi ble kjørt ut med båt fra Dreggekaien for å spise en deilig fem-retters, før vi ble fraktet tilbake til Bergen senere på kvelden. Vi spiste deilig ørret-tartar, steinbit, lysing, krabbemousse og en deilig jordbær og lime-dessert. Vel verdt et besøk.

![](https://res.cloudinary.com/meraki-images/image/upload/w_650,f_auto,q_auto/v1595955774/meraki/IMG_1052_hcwjy3.jpg)

![](https://res.cloudinary.com/meraki-images/image/upload/w_650,f_auto,q_auto/v1595955784/meraki/IMG_1054_tg1quh.jpg)

![](https://res.cloudinary.com/meraki-images/image/upload/w_650,f_auto,q_auto/v1595955794/meraki/IMG_1056_prjqtq.jpg)

![](https://res.cloudinary.com/meraki-images/image/upload/w_650,f_auto,q_auto/v1595955805/meraki/IMG_1057_xru0vv.jpg)

![](https://res.cloudinary.com/meraki-images/image/upload/w_650,f_auto,q_auto/v1595955813/meraki/IMG_1060_n20qlg.jpg)

Ellers fikk Helge og jeg tatt oss en runde med frisbee-golf, jeg fikk tatt en 9-hullsrunde med Pappa og Håkon i vanlig golf, og Amund inviterte Synnøve og meg på ost, kjeks og vin i sin nye leilighet.

![](https://res.cloudinary.com/meraki-images/image/upload/w_650,f_auto,q_auto/v1595955832/meraki/IMG_1079_rr39ob.jpg)

Så dro mamma og Jon til Golsfjellet, og med et plutselig knallvær tok Synnøve og jeg det spontane valget med å ligge ute i telt i Alvøskogen.

![](https://res.cloudinary.com/meraki-images/image/upload/w_650,f_auto,q_auto/v1595955201/meraki/IMG_1085_q83s0c.jpg)

![](https://res.cloudinary.com/meraki-images/image/upload/w_650,f_auto,q_auto/v1595955884/meraki/IMG_1090_qbnfqf.jpg)

Etter natten i telt dro vi hjem, spiste litt frokost, pakket bilen og kjørte mot hytten i Hardanger. Her var allerede pappa og Amund kommet inn kvelden før med Ammon, seilskøyten som Pappa holder på med på siden.

![](https://res.cloudinary.com/meraki-images/image/upload/w_650,f_auto,q_auto/v1595955902/meraki/IMG_1095_hmdzdx.jpg)

![](https://res.cloudinary.com/meraki-images/image/upload/w_650,f_auto,q_auto/v1595955916/meraki/IMG_1101_t2jhnm.jpg)

![](https://res.cloudinary.com/meraki-images/image/upload/w_650,f_auto,q_auto/v1595955928/meraki/IMG_1107_ab6uxk.jpg)

![](https://res.cloudinary.com/meraki-images/image/upload/w_650,f_auto,q_auto/v1595955937/meraki/IMG_1111_bwcqdy.jpg)

![](https://res.cloudinary.com/meraki-images/image/upload/w_650,f_auto,q_auto/v1595955953/meraki/IMG_1099_uhdg0x.jpg)

I Hardanger hadde vi noen fine dager med varierende vær. Synnøve og jeg tok oss en tur til Bondhusvatnet og Rosendal en dag og ellers slappet vi bare av på hytten før vi skulle flytte oss en liten time sørover mot Øystese og Nordheimsund. Her hadde Synnøve booket tur med RIB-båt i Hardangerfjorden med innlagt besøk på Steinstø fruktgard. Dette var en veldig kul opplevelse som innebar både høy fart med RIBen, interessant historie fra området vi kjørte i og en spennende tur på fruktgården, inkludert deilig sider og smaksprøver.

![](https://res.cloudinary.com/meraki-images/image/upload/w_650,f_auto,q_auto/v1595955970/meraki/IMG_1137_iluelo.jpg)

![](https://res.cloudinary.com/meraki-images/image/upload/w_650,f_auto,q_auto/v1595955991/meraki/IMG_1149_ejze4d.jpg)

![](https://res.cloudinary.com/meraki-images/image/upload/w_650,f_auto,q_auto/v1595956005/meraki/IMG_1212_hsacko.jpg)

![](https://res.cloudinary.com/meraki-images/image/upload/w_650,f_auto,q_auto/v1595956017/meraki/IMG_1222_b0f9e7.jpg)

![](https://res.cloudinary.com/meraki-images/image/upload/w_650,f_auto,q_auto/v1595956043/meraki/IMG_3924_z5pmah.jpg)

![](https://res.cloudinary.com/meraki-images/image/upload/w_650,f_auto,q_auto/v1595956064/meraki/IMG_1482_uv44ck.jpg)

Fra Nordheimsund dro vi tilbake til Bergen for de siste dagene av ferien. Her hadde vi ikke så mye planer. Jeg fikk meg en tur med pappa og Ammon der vi prøvde å heise storseil for første gang, og vi hadde en deilig krabbemiddag med Håkon, Camilla, jon og mamma siste kvelden.

Og plutselig var ferien over og vi tok toget over fjellet tilbake til jobb i Oslo.