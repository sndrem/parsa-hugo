+++
categories = ["Utenlands"]
date = 2019-11-29T23:00:00Z
description = "I slutten av november dro Synnøve, Vilde, William og jeg til København"
image = "/v1585593579/meraki/49145690363_34674d10d1_o_obrpvn.jpg"
tags = ["ferie"]
title = "Førjulstur til København"
type = "post"

+++
Tradisjon tro dro vi på en liten helgetur etter Synnøves bursdag. I år gikk turen til København, og med oss hadde vi Vilde og William.

Vi dro torsdag etter jobb, og fløy hjem igjen søndag kveld. Vi bodde på Skt. Petri, et hotell som lå veldig sentralt i sentrum av København med gåavstand til det meste.

Fredagen var vi innom [Torvhallerne](https://torvehallernekbh.dk/), en mathall som strekker seg over to bygninger og som har alt du måtte ønske deg av fersk frukt, grønnsaker, kjøtt, fisk og bakervarer. 

Senere på dagen slo vi oss ned på [Taphouse](https://taphouse.dk/) og slappet av, før vi dro til Tivoli.

På tivoliet var det pyntet til jul med masse fine lys, boder som solgte gløgg, bakevarer, gaver og mye mer.

På lørdagen begynte vi med en tur på [Glyptoteket](https://www.glyptoteket.dk/). Her var det utstillinger fra Egypt, Roma og en spesialutstilling om Veien til [Palmyra](https://no.wikipedia.org/wiki/Palmyra).

Etter museumsbesøket dro vi til Nyhavn for å spise lunsj.

På lørdag kveld dro vi på [La Rocca](http://larocca.dk/) for å spise italiensk. Det var en suksess og fra La Rocca dro vi til en bar i nærheten av hotellet. 

Søndagen sov vi lenge, sjekket ut og slappet av før vi dro til flyplassen.

Alt i alt var dette en veldig fin tur som vi gjerne gjentar igjen ved en senere anledning!

[Flere bilder kan du se her](https://www.flickr.com/photos/136910559@N03/albums/72157711998961576)